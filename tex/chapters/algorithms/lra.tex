\section{Detekcja i przeciwdziałanie kolizjom}
\label{ch:alg-collision-avoid}

Do zademonstrowania prostego przeciwdziałania kolizjom robotów wykorzystano metodę LRA* ({\it Local-Repair A*}).
Należy zaznaczyć, że jest to bardzo uproszczone podejście i stanowi wstęp do bardziej złożonego algorytmu.
Dużo skuteczniejsza w zapobieganiu kolizji jesto metoda WHCA* (por. \ref{ch:alg-whca}) z dynamicznym przydziałem priorytetów (por. \ref{ch:alg-priorities-allocation}), która została opisana w późniejszych rozdziałach.

Przez kolizję będziemy rozumieć sytuację, w której przynajmniej 2 roboty przebywają w tym samym miejscu (na tym samym polu) i w tym samym czasie (w tym samym kroku czasowym). Należy zaznaczyć, że dopuszczalne jest przecinanie się trajektorii robotów w różnym czasie.

Zasada działania LRA* mocno opiera się na standardowym algorytmie A*. Jest to metoda korekcji tras w przypadku lokalnie wykrytych kolizji.

Planowanie trajektorii odbywa się dla każdego agenta niezależnie, stosując algorytm A*. Przy wyznaczaniu najkrótszej drogi uwzględniane są (jako zajęte pola) zarówno wszystkie przeszkody statyczne, jak i aktualne pozycje pozostałych robotów. Wyznaczona ścieżka dzielona jest na pojedyncze akcje agenta (ruchy robota), które zostają zakolejkowane na liście akcji do wykonania przez robota. Jeśli droga do celu nie mogła zostać wyznaczona, próba ta zostanie powtórzona w następnym kroku.

W każdym kroku symulacji agenci poruszają się wzdłuż wyznaczonych tras. Co prawda w kolejnych krokach ścieżki te mogą być już nieaktualne, jednak agenci wciąż nimi podążają, aż do osiągnięcia punktu docelowego lub wykrycia kolizji.
Wykrycie kolizji w tym przypadku nie oznacza faktycznego zderzenia (przebywania więcej niż jednego robota na tym samym polu), a jedynie możliwość wystąpienia takiej niepożądanej sytuacji w następnym kroku symulacji.

Detekcja potencjalnej kolizji sprowadza się do przeanalizowania dla każdego robota jego zaplanowanego położenia z następnego kroku. Jeśli robot nie ma zaplanowanej żadnej ścieżki, oznacza to, że jego położenie w następnym kroku będzie takie samo, jak w obecnym. Uznaje się, że kolizja może wystapić w dwóch przypadkach:
\begin{itemize}
	\item w przypadku, gdy planowane położenie robota w następnym kroku jest takie samo jak aktualne położenie innego robota;
	\item w przypadku, gdy planowane położenie robota w następnym kroku jest takie samo jak planowane położenie innego robota w następnym kroku.
\end{itemize}
Sprawdzenie obu tych przypadków jest konieczne, aby wykrywać także zderzenia czołowe robotów zmierzających w przeciwnych kierunkach.

% TODO screen ze zderzenia czołowego

Skutkiem tak wykrytej potencjalnej kolizji jest wykonanie ponownego planowania (tylko dla jednego robota lub dla wielu) trajektorii. Uwzględnienie aktualnego położenia sąsiadującego robota zapobiega zderzeniu się z nim, gdyż pole, które on zajmuje jest już podczas ponownego planowania rozpatrywane jako nieprzejezdne.

Przy takim podejściu priorytety robotów nie mają znaczenia, zaś samo planowanie może odbywać się dla agentów równolegle.
W celu poprawy wydajności technikę tą można połączyć z algorytmem D* Lite, D* Extra Lite lub RRA*.

Łatwo zauważyć, że metoda ta nie zapobiega tworzeniu się cykli planowanych akcji - powtarzających się w nieskończoność sekwencji tych samych ruchów, które nie doprowadzają agenta do celu (por. rys. \ref{fig:robopath-lra-cycle}).

\begin{figure}
	\centering
	\includegraphics[width=0.45\columnwidth]{img/robopath/lra-cycle}
	\caption{Przykład powtarzających się cykli planowanych akcji uzyskanych przez metodę LRA*. Dwa roboty chcąc uniknąć zderzenia w wąskim przejściu po prawej stronie, wyznaczą trajektorie przechodzące przez przejście po lewej stronie, gdzie ponownie dojdzie do przecięcia się trajektorii.}
	\label{fig:robopath-lra-cycle}
\end{figure}


$TODO$ screeny ciekawych przypadków
\begin{figure}
	\centering
	\includegraphics[width=0.8\columnwidth]{img/robopath/lra-bigmap}
	\caption{Metoda LRA*: duża mapa z dużą liczbą robotów}
	\label{fig:test-lra-bigmap}
\end{figure}

% \begin{figure}
% 	\centering
% 	\includegraphics[width=0.8\columnwidth]{img/robopath/lra-cycle}
% 	\caption{Metoda LRA*: 2 roboty w cyklu akcji}
% 	\label{fig:test-lra-cycle}
% \end{figure}

\begin{figure}
	\centering
	\includegraphics[width=0.8\columnwidth]{img/robopath/lra-lot-robots}
	\caption{Metoda LRA*: dużo robotów, mała mapa}
	\label{fig:test-lra-lot-robots}
\end{figure}